# -*- mode: mandoku-view; -*-
#+DATE: 2016-06-08 6:11
#+TITLE: 幻有傳禪師語錄
#+PROPERTY: CBETA_ID L153n1637
#+PROPERTY: ID KR6q0601
#+PROPERTY: SOURCE Qianlong Edition of the Canon Vol. 153, No. 1637
#+PROPERTY: VOL 153
#+PROPERTY: BASEEDITION L
#+PROPERTY: WITNESS L
#+PROPERTY: LASTPB <pb:KR6q0601_L_008-0615a> 
#+PROPERTY: JUAN 8
龍池幻有禪師語錄卷之八　　　　史八¶
門人圓悟圓修等編¶

* 書問¶

** 與素菴上座¶

得手札知上座病狀詳甚所言但覺心神婺¶
亂未獲安穩之方者惟上座方當疼極難忍¶
之時即反究此疼者為誰而知疼者又為誰¶
的確見得果是兩個則當知疼者自疼而知¶
疼者未嘗疼也又若見得知即疼而疼即知¶
者則又當知非真主人原一個矣此知必是¶
妄知此疼亦必是妄疼如果真疼此應常疼¶
常疼豈容有妄知耶如果真知此應常知常¶
知又豈容有妄疼耶上座但未嘗肯切究已¶
躬下事所以躭着其妄則又有知又有疼更¶
有情緒萬端種種俱放不下之過矣若真實
<pb:KR6q0601_L_008-0615b>¶
肯究竟根本上面何嘗有一毫頭影子所以¶
謂生死本空五蘊非有以非有故則不妨八¶
苦交煎以本空故當下便是安閒之法耳第¶
恐未悟本空非有所以謂棄󷕕四大海水秪¶
認這一浮漚體為自身相以六塵緣影為自¶
心相耳且言四大海水是甚當要悟得盡十¶
方世界總是爾我一個根本法身蓋以一切¶
虛處即天一切實處即地若使世間人墾土¶
掘地開山塞海則其法身忍疼豈有巳也又¶
若世人攖拂虛空觸着撞着則此心害痛寧¶
有間乎惟上座痛究此於二六時中必以為¶
何如。¶

** 謝澹游居士重建山門墻壁布施書¶

山門墻壁日昨為居士既巳扶起秖有一語¶
未圓得山野從南至北自東達西相逄一個
<pb:KR6q0601_L_008-0616a>¶
個只解推倒不解扶起若只恁麼即過去現¶
在乃至盡未來際無有一人發菩提心者唯¶
澹游居士即不然只解扶起不解推倒然於¶
遭罪獲福與解推倒等何也不見今有避罪¶
者則先於戒殺祈福莫先於養牲而不知養¶
牲遭罪與屠家等所謂不養則不殺是也然¶
而推倒扶起又奚假一毫人力耶即盡十方¶
世界凡在含靈具識莫不均稟父母[(雪-雨)/粉/大]倫手¶
足宛然終為無用只合隨分隨緣拈匙握筯¶
喫飯穿衣屙屎放尿消遣嵗時而巳何又有¶
個道可悟禪可叅生死可了佛法可學耶山¶
野今日正若路見不平者未免亦有相藉勞¶
攘雖然如是且問居士畢竟推倒為人去也¶
扶起為人去也若向我道推倒為人也好扶¶
起為人也好山野却與居士作個問訊謝布
<pb:KR6q0601_L_008-0616b>¶
施。¶

** 澹游居士惠佛手柑云此兜羅綿手也¶
藉以上供大師不得作佛想不得作手¶
想無以香味生心無以空色起見畢竟¶
道個什麼敬獻敬問¶

老僧云三世諸佛昨於夜半時分被幻人一¶
口吞却不知從何處又凸出這一隻來幻人¶
見之不覺退身三步知此定是吞吐不得底¶
異物纔合十誦讀君語不作佛想不作手想¶
幾乎被伊輕輕一掌然幻人似未知痛痒當¶
與大眾共饟謹答仔細矚之原來秪是個死¶
拳頭姑置之弗論。¶

** 送磁彌勒與居士¶

昔南泉問一座主今日講什麼經云講彌勒¶
下生經泉曰彌勒幾時下生云現在天宮當
<pb:KR6q0601_L_008-0617a>¶
來下生泉曰天上無彌勒地下無彌勒雲居¶
膺持此語問洞山即如天上無彌勒地下無¶
彌勒未審誰與安名洞山被問直得禪床震¶
動乃云膺闍𥠖我在雲岩曾問老人直得火¶
爐震動今日被子一問直得通身汗流乃知¶
古人開口竟不是草草道得也茲有磁彌勒¶
一尊奉案頭供養天上地下無即姑置請道¶
此是彌勒不是彌勒若道是即觸道不是即¶
背作麼生道得一句要與此相應知居士定¶
不使藤床震動也呵呵。¶

** 又與居士書¶

鄙人修行無力常與病俱方當少分輕安擬¶
圖晤語又為天緣隔絕若久奈何幸居士則¶
不被塵勞所困鄙人亦因之稱水和泥少有¶
相通分耳倘居士更向鄙人語言上點斤度
<pb:KR6q0601_L_008-0617b>¶
兩定是與非又使無何有地水牯牛茫無着¶
落矣呵呵。¶

自識居士來被居士追逐得我慌但未暇喘¶
氣日昨又被拏住我咽喉幸放手寬鬆些休¶
把老僧捏殺了算好手纔得些些氣息却向¶
居士道還有話在待居士彖頭徃前作聽勢¶
老僧但與震威一喝。¶

上代祖師多作四料揀接人驗人山野雖非¶
其人微竊彼大意秪堪自印敢語為人耶所¶
謂有一人儘說得一步也行不得有一人儘¶
行得則一句也說不得有一人說得行得更¶
有一人一句也說不得一步也行不得且道¶
今時還有出得這圈繢麼倘出不得須知都¶
在這行戶要得個穩當處立地了即尋常日¶
用胡說亂說由你去若未曾得個立地處饒
<pb:KR6q0601_L_008-0618a>¶
你十二時中常常在繩墨上行何曾有一毫¶
是處有麼有麼若無老僧又向十字街頭呌¶
喚去也。¶

** 與陶太史書¶

嘗聞大慧道大悟一十八遍小悟不計其數¶
貧道檢得東坡居士語中有個悟頭彼云十¶
二時中常切覺察這個是什麼一日自泗守¶
席上回忽然夢得個消息乃作頌云百滾油¶
鐺裏恣把心肝煠這個在其中不寒亦不熱¶
似則是似則未是不唯這個不寒熱那個也¶
不寒熱咄甚呌做這個那個貧道亦咄云這¶
是夢耶是悟耶是大悟是小悟然此說話覩¶
之盡若了了者錄之呈似居士幸不萌意念¶
敷雪得寄個信來貧道不。¶

** 與王靜虛居士書
<pb:KR6q0601_L_008-0618b>¶

山僧新年來增得個歡喜處正欲與左右抵¶
掌呵呵通個消息而不知左右旋南之速不¶
一晤語去也豈知吾周行者自正月二十二¶
遣彼南還二月一日猶在京得左右遺書至¶
二月五日寄我況彼又知左右初四日啟行¶
遂使吾有所歉矣然左右應試歸南當如適¶
千里者須三月聚糧可耳蓋大丈夫處世無¶
論世間出世間事務要抖擻精神勇猛竭力¶
做得一番着緊底工夫必欲通徹得到究竟¶
自信自肯處然後臨時應用始得不負生平¶
之志不是適莾蒼者為之果然而已又如獅¶
子搏象全其威力搏兔亦全其威力又如學¶
射必正已挽弓滿而後發不發則已發則必¶
中乃為可耳不然則不如我林下道人無榮¶
無辱無是無非無成無敗無信無疑無得無
<pb:KR6q0601_L_008-0619a>¶
失無悟無迷無好無惡無高無低誰毀誰譽¶
孰短孰長誰曲誰直孰閒孰忙誰逆誰順孰¶
乖孰張誰進誰退孰存孰亡如是則窮通莫¶
變貴賤不移大小相入寤寐一如生死未定¶
出入何拘惺寂雙流定慧等驅賢愚各得彼¶
此相忘卷舒自在苦樂無妨動靜不異朝暮¶
尋常徃復無際取捨炎涼有無濃淡隱顯抑¶
揚晴雨明暗起倒行藏麄細緩促愛惡陰陽¶
聚散同異垢淨縱橫究竟到底終不如吾進¶
亦呵呵退亦呵呵來亦呵呵去亦呵呵[(冰-水+〡)*ㄆ]亦¶
呵呵放亦呵呵乃至有故亦呵呵無故亦呵¶
呵輕我亦呵呵重我亦呵呵饑寒亦呵呵飽¶
煖亦呵呵加益我亦呵呵減損我亦呵呵及¶
時不及時亦呵呵無可無不可亦呵呵道之¶
得行亦呵呵道之不行亦呵呵今日死亦呵
<pb:KR6q0601_L_008-0619b>¶
呵明日死亦呵呵無徃而非呵呵也雖然更¶
有個不呵呵處山僧今且未暇為左右剖破¶
呵呵因書及此恰有一僧來問如何是祖師¶
西來大意山僧即閤筆向伊义手云牡円花¶
下臥猫兒一總寫寄去靜虛王居士呵呵三¶
月初六日寓京福田寺書也。¶

又¶

昔石霜有云休去歇去一念萬年去寒[厂@火]枯¶
木去一條白練去古廟裏香爐去九峰舉此¶
問首座明什麼邊事未嘗分雪得山僧今日¶
忍俊不禁驀地打得一個噴嚏云今日何太¶
傷風雖然山僧從南徃北搜尋一遍無一人¶
於此話相應亦無一人於此話不相應耳是¶
個問頭又金剛般若云若以色見我以音聲¶
求我是人行邪道不能見如來或謂不以色
<pb:KR6q0601_L_008-0620a>¶
見聲求亦不能見耳然又云凡所有相皆是¶
虛妄若見諸相非相即見如來山僧謂即今¶
耳聞眼見莫不是聲色且作麼生非是個問¶
頭又楞嚴云若能轉物即同如來梵語首楞¶
嚴此云一切事究竟堅固又作麼生轉是個¶
問頭山僧過白塔無他事舉此以問居士有¶
以報我不。¶

** 與凝庵少卿書¶

聞檀越明春壽登七十當絕念於世緣正所¶
謂妄心休處即菩提而坐進斯道此不在貧¶
道面祝得之矣然於世間機智并一切經書¶
道理則一毫瞞檀越不得但以向上一竅生¶
死關頭未曾打破茫然如黑漆桶隱隱常在¶
目前休嫌不道需俟貧道異日南還為一掀¶
翻趯破未可量也呵呵。
<pb:KR6q0601_L_008-0620b>¶

** 與孫太史書¶

頃覩佳作記語何文辭浩瀚中多種種差別¶
不一總不出一片白雲橫谷口幾多歸鳥盡¶
迷巢兩句端倪畢矣若論這本領不但在左¶
右猶未知着落即朱靜峰尚不曾夢見奈何¶
莫怪山野不惜口業一總為伊點破去也惟¶
左右諒之。¶

** 孫太史復¶

承來教想是昔人喚裴休意旨領益多矣不¶
[佞-二+〦]情累今冬恐不能有作也并復。¶

** 與孫太史¶

前得手教想是昔人喚裴休意旨者是使山¶
野失利而獲罪多矣豈果所謂大丈夫面前¶
有三尺暗許久不一悟耶然左右情累又豈¶
但今冬序語恐不能有作耶曷不一想昔人
<pb:KR6q0601_L_008-0621a>¶
罵于頔相公客作漢致令相公臉上作色乃¶
曰此便是黑風吹其船舫飄墮羅剎鬼國為¶
近耶曷又不一想趙昌善牡円而葉公畫龍¶
耶何如何如。¶

** 復孟白李大夫¶

來諭師姑原是女人做既會是活語也許公¶
具一隻眼則不勞貧道更與蘇公商證也何¶
如然貧道近亦有個悟處公還知麼南方好¶
水牯一日只耕得八畆田請試道看。¶

*** 唐太常來書¶

兩年以修志事相覊承示物不遷論真如¶
嚼蠟竊謂此等處原着不得言語見解一¶
有言有見必不圓成矣如何如何僕連紙¶
望公之歸頗切矣更不蒙省念茲三僧來¶
乃貴道所謂法眷能無情乎且情之必不
<pb:KR6q0601_L_008-0621b>¶
可已處即是性可以無情亦可以無性矣¶
俗人不能作出俗語願公且以俗膓應俗¶
人語亦三十二應化法所不遺也又何如¶
何如。¶

*** 復書¶

隔嵗冬二三頑徒至承惠并辱手教披領讀¶
之使貧道芒寒色顫深自慚赧然貧道又是¶
何人敢當此諄諄連柬相為之勤耶又何使¶
貧道頑嚚一至於此蓋無他第一顧賤軀衰¶
替不堪第二有鄙語付梓未竟第三且人生¶
分緣主張似不由巳第四以生平志願妄欲¶
總若冷[厂@火]發不起者以故始覺此賤軀卒不¶
是舊日賤軀心膓亦不是舊日心膓即識見¶
亦非是徃時識見承足下惠柬屢屢相促還¶
將謂是舊日之人仍在此者不亦有辜足下
<pb:KR6q0601_L_008-0622a>¶
慈悲相為耶雖然須信別有一人去此不遠¶
將當與足下把臂驀然暫一笑於電光石火¶
中但在異日卒不得以有心待彼也何如。¶

** 龍池幻有禪師韻語題辭¶

儒者以默識為第一義是以詩壇文社即禪¶
門首示戒焉幻有道人深於不二法門也者¶
胡為乎工是詩哉是不然黃友人與余論及¶
曾氏一貫之傳既唯之後尚隨事精察否曰¶
平居漫為實際悟後特為游萟工夫耳極言¶
之猶未也方抵出世菩薩上證佛果非眾生¶
不成下度眾生非偈語不顯舉世昏沉竟以¶
無聲三昧之法示之而曰直指心體然則拈¶
花座上默契世尊宗旨者何僅一迦葉耶法¶
界重重十二威儀戲論權教喝棒所加總為¶
眾生解脫故空手把鋤按地現法無非止兒
<pb:KR6q0601_L_008-0622b>¶
啼爾道人韻語類皆發忬性靈闡揚禪理曰¶
言語文字則淺之乎觀道人矣余故序之代¶
告眾道人云。¶

居陵無念居士劉應龍手書¶

** 韻語¶

*** 題彌勒圖扇¶

#+BEGIN_VERSE
「　天上人間獨憐此老隨處現形更無煩惱」
#+END_VERSE
¶

*** 贈嚴侍者別號無漏¶

#+BEGIN_VERSE
「　嚴淨毘尼弘範三界無漏無為有修有壞只¶與麼去生死事大一旦𢄶然悟也是快」
#+END_VERSE
¶

*** 嵗暮日一念居士惠寄書此報之¶

#+BEGIN_VERSE
「　一念萬年萬年一念惠出斯心斯心乃見」
#+END_VERSE
¶

*** 一念居士話別踵前偈意衍成十首相¶
贈¶

#+BEGIN_VERSE
「　君暮西方我留東土迷雖未迷悟豈是悟」
#+END_VERSE

<pb:KR6q0601_L_008-0623a>¶

#+BEGIN_VERSE
「　一念做官一心學道二本不同同歸未了」
#+END_VERSE
¶

#+BEGIN_VERSE
「　心心無住念念不虛仔細檢點此中何如」
#+END_VERSE
¶

#+BEGIN_VERSE
「　我果無心君不起念如木偶人命食王饍」
#+END_VERSE
¶

#+BEGIN_VERSE
「　一心圓融無處不通以水投水似空合空」
#+END_VERSE
¶

#+BEGIN_VERSE
「　一念未發何徃不達利若吹毛味如嚼蠟」
#+END_VERSE
¶

#+BEGIN_VERSE
「　西方不遠但問一心放下念頭烏用別尋」
#+END_VERSE
¶

#+BEGIN_VERSE
「　東土旅寓但隨緣住一念頓忘無起滅處」
#+END_VERSE
¶

#+BEGIN_VERSE
「　嗟嗟爾我締交烏可其寒似氷其熱如火」
#+END_VERSE
¶

#+BEGIN_VERSE
「　昨日相逄今朝語別心念依依何曾決絕」
#+END_VERSE
¶

*** 凝菴少卿哭子短句弔慰廿首¶

#+BEGIN_VERSE
「　藉伊方笑反我既哭以馬喻馬胡為不足」
#+END_VERSE
¶

#+BEGIN_VERSE
「　先生曰父生後曰子先後未分哭誰為死」
#+END_VERSE
¶

#+BEGIN_VERSE
「　來未必時去未必順安處非宜哀樂有分」
#+END_VERSE
¶

#+BEGIN_VERSE
「　生勿為喜死勿為驚始終不易聖哲洞明」
#+END_VERSE
¶

#+BEGIN_VERSE
「　人無百嵗五十有零閃爍光中誰為久停」
#+END_VERSE

<pb:KR6q0601_L_008-0623b>¶

#+BEGIN_VERSE
「　師亡厥徒父喪其子慟哭靡殊方年亦爾」
#+END_VERSE
¶

#+BEGIN_VERSE
「　計生不死計死不生化成罔醒觸感傷情」
#+END_VERSE
¶

#+BEGIN_VERSE
「　道果易圓愛根難絕歷刦輪廻淚同海積」
#+END_VERSE
¶

#+BEGIN_VERSE
「　樂不厭多哀勿嫌寡禍福須知塞翁失馬」
#+END_VERSE
¶

#+BEGIN_VERSE
「　勸君母哭既窒彼欲似炊黃粱今尚未熟」
#+END_VERSE
¶

#+BEGIN_VERSE
「　夫獨愛妻母偏憐子情有重輕性無彼此」
#+END_VERSE
¶

#+BEGIN_VERSE
「　即伯樂道聖善且賢倍增感慼婉愉不前」
#+END_VERSE
¶

#+BEGIN_VERSE
「　愛情牢縛困此娑婆未能解脫樂少苦多」
#+END_VERSE
¶

#+BEGIN_VERSE
「　誰將小智以排八苦如捧漏卮用灌焦釜」
#+END_VERSE
¶

#+BEGIN_VERSE
「　未有聰明不能念道薄利微名反為熱惱」
#+END_VERSE
¶

#+BEGIN_VERSE
「　甚愛思廢多藏慮亡知足不辱知止乃臧」
#+END_VERSE
¶

#+BEGIN_VERSE
「　順之則喜逆之則怒天下同情初誰肯悟」
#+END_VERSE
¶

#+BEGIN_VERSE
「　我憂彼憂彼樂吾樂生也無歡死亦不惡」
#+END_VERSE
¶

#+BEGIN_VERSE
「　殤子既壽籛生奚天莊氏小窺大端非了」
#+END_VERSE
¶

#+BEGIN_VERSE
「　來弗能禦徃奚可追哀哀不息存者為誰」
#+END_VERSE

<pb:KR6q0601_L_008-0624a>¶

*** 復澹游居士¶

予寓燕之普照寺壁傾𡉏居士因送¶
布施偈云大師緣境俱了不顧墻攤¶
壁倒若也四大未離且恁藏頭蓋腦¶
奉施無相資糧一任買[厂@火]買草咦直¶
饒人我山空也須來好去好此復之¶
云。¶

#+BEGIN_VERSE
「　只為憧憧未了故把墻壁推倒既巳覿面相¶逄烏用回頭轉腦不貴丈六金身却要插一¶莖草咦直饒人我頓空不是痒處需俟異日¶相與搔着千好萬好」
#+END_VERSE
¶

*** 又復澹游居士¶

來偈云了無所了露地恰好本來面¶
目無頭無腦體空三輪較量身草鸚¶
鵡能言不離飛鳥復云。
<pb:KR6q0601_L_008-0624b>¶

#+BEGIN_VERSE
「　君既了了無好不好本來如是有甚頭腦人¶我未空且莫草草別更有言秋蟲春鳥」
#+END_VERSE
¶

*** 贈丁五公子偈¶

#+BEGIN_VERSE
「　我心如木石無可與君說羡爾有斯心方當¶效吾拙吾拙雖異常不用別思量終日獃獃¶地醍醐如未嘗未嘗終不了擬向他人討着¶衣吃飯時溫飽誰知道」
#+END_VERSE
¶

*** 道安友人新領北山普濟寺戲贈¶

#+BEGIN_VERSE
「　五臺山裡龍終戀五臺土不擾凡民家偏擾¶岱王府岱王忽起嗔捉做招提主可以興風¶雷可以作雲雨老龍老龍毋勞苦但存普濟¶心休只灌園圃」
#+END_VERSE
¶

#+BEGIN_VERSE
「　吾聞獅子嬌不吃當山草乞食到王家人前¶弄牙爪誰知布網羅走入伊圈套騎則任彼¶騎跳不由君跳獅子獅子休煩惱生自南嶺
<pb:KR6q0601_L_008-0625a>¶生老向北山老」
#+END_VERSE
¶

*** 水東老人新嵗邀余齋畢索詩為贈走¶
筆戲題¶

#+BEGIN_VERSE
「　君年七十六[悚*頁]向招提宿情若眷高人胡為¶厭白足閒來談道話跏坐論心腹子大已為¶官妻亡剛滿服新嵗特邀余題詩上方軸」
#+END_VERSE
¶

#+BEGIN_VERSE
「　去年七十五碌碌猶辛苦日出訪高僧晚歸¶註園譜有時呼酒嘗有時索琴撫自擊唾壺¶歌兒着斑衣舞但云天下寧不願有封土」
#+END_VERSE
¶

*** 擬寒山子詩¶

#+BEGIN_VERSE
「　錦繡叢中客山林野外人相逄未相得誰謂¶不同倫試看河邊樹年年一度新可憐憔悴¶子徒憶洞天春」
#+END_VERSE
¶

*** 寓臺山鳳林寺雜詠八首¶

#+BEGIN_VERSE
「　偶爾乘幽興携筇入鳳林談經何有意作賦
<pb:KR6q0601_L_008-0625b>¶本無心漫賞山中畫閒探澗底琴頻登翠微¶閣對月一高吟」
#+END_VERSE
¶

#+BEGIN_VERSE
「　山中無可玩但有兩崖雪月出一登樓臨眸¶[更-一]奇絕幽人觀不休野老歌未徹欲睡發清¶音清音聞轉恱」
#+END_VERSE
¶

#+BEGIN_VERSE
「　堂堂一丈夫作事猶近鹵問佛佛不知問道¶道不覩如牛有𣙢拘似鶴無因舞弗謂自身¶貧反謂人貧苦」
#+END_VERSE
¶

#+BEGIN_VERSE
「　吾今妙有訣不假廣長舌昧者詎能聞聞之¶自爾悅非同老釋迦掩室於摩竭徒用老婆¶心令人未始徹」
#+END_VERSE
¶

#+BEGIN_VERSE
「　重巖足考槃豈但全幽野但聽採芝歌不逄¶談道者走向盤石上坐看清流瀉却憶飡薇¶翁忍饑還瀟洒」
#+END_VERSE
¶

#+BEGIN_VERSE
「　寄語未休人胡為忙碌碌縱有百年生秪食
<pb:KR6q0601_L_008-0626a>¶千斗粟日月易蹉跎光陰彌迅速留神一自¶思已事當貞卓」
#+END_VERSE
¶

#+BEGIN_VERSE
「　一個鐵酸餡隨吾已有年咬時常密密忘却¶亦綿綿擬語未休者將為不值錢何須憂爛¶却且作枕頭眠」
#+END_VERSE
¶

#+BEGIN_VERSE
「　余生無半百宛如日墜西光景既不久涉世¶且高低寵辱幻起滅本來何悟迷徒云無價¶物將混鐵酸棃」
#+END_VERSE
¶

*** 懷秋江上人¶

#+BEGIN_VERSE
「　擬泛秋江上須尋朗月公操舟嫌棹短煑茗¶愧瓶空雲散晴瀰眼波澄冷浸穹幽居淼何¶處相憶不相逄」
#+END_VERSE
¶

*** 度夏通州聽妙宗鈔次韻¶

#+BEGIN_VERSE
「　結制潞城東還疑佛世同方聞三妙觀頓越¶二乘空四色蓮開沼諸音樂奏風寂光知不
<pb:KR6q0601_L_008-0626b>¶遠那辨是蛇龍」
#+END_VERSE
¶

*** 月川兄開講臺山戲書為寄¶

#+BEGIN_VERSE
「　雪裏一株梅馨香絕世埃酬機方索核說法¶巳登臺玉帛皆天賜朋從自遠來憑君留晚¶節待我菊花開」
#+END_VERSE
¶

*** 寓臺山送德心上人徃牢山再訪清公¶

#+BEGIN_VERSE
「　秋雨正瀰茫窮途誰裹糧送君增別恨兼我¶是同鄉不耐鳴師子仍歸禮象王海雲如有¶問為報採芝忙」
#+END_VERSE
¶

*** 清夜獨吟¶

#+BEGIN_VERSE
「　跏趺入夜深自發一長吟不悟如來旨焉知¶清淨心天河蟾色淡帝閣漏聲沉未識[(鼻-丌+廾)*勾][(鼻-丌+廾)*勾]¶者還曾醒此音」
#+END_VERSE
¶

*** 暮春訪拙菴師留贈¶

#+BEGIN_VERSE
「　[悚*頁]散羡山家春殘覩落花因留方外友旋摘
<pb:KR6q0601_L_008-0627a>¶雨前茶蝶夢餘揮麈鶯啼正結跏柴門何所¶有炊飯只胡麻」
#+END_VERSE
¶

*** 贈非臺非幻二上人¶

#+BEGIN_VERSE
「　相窺兩貫休早嵗尚清修解渴烹泉瀑支寒¶衲布裘吟詩紛雪片入定止溪流愧我若為¶老經年只漫遊」
#+END_VERSE
¶

*** 游西山宿平坡寺¶

#+BEGIN_VERSE
「　偶爾乘幽興携筇入薜蘿迎樵無遠嘯信口¶有高歌日暮歸鴉急秋深落木多因尋投宿¶處披月過平坡」
#+END_VERSE
¶

*** 次融湖居士韻¶

#+BEGIN_VERSE
「　[悚*頁]散一陀頭經年海上遊不圖河滿腹奚取¶芥為舟極目沉浮影都空大小漚乘風度幽¶壑時被白雲留」
#+END_VERSE
¶

*** 答蘭谷茂士
<pb:KR6q0601_L_008-0627b>¶

#+BEGIN_VERSE
「　野衲久居山柴門慣不關年無客尋訪日與¶烏回還適性惟疎[悚*頁]披襟自曠閒多君推轂¶意未敢向人間」
#+END_VERSE
¶

*** 秋夜獨坐¶

#+BEGIN_VERSE
「　萬里火雲[(冰-水+〡)*ㄆ]天空夜起秋涼飈隨竹響纖月¶傍星流久坐堪成佛狂行詎見頭殷勤聊借¶問誰共爾為儔」
#+END_VERSE
¶

*** 贈本源上人字¶

#+BEGIN_VERSE
「　觸處湛然滿何由阿耨池貪嗔癡巳息戒定¶慧奚為汩汩寧同轍綿綿不我欺高山與平¶地未始不逄伊」
#+END_VERSE
¶

*** 陳居士見訪龍池¶

#+BEGIN_VERSE
「　何處二三友携壺到石梁情真存訪道意不¶在流觴摩竭鬚無剪曼殊舌頗長深慚供香¶積相對盡敷揚」
#+END_VERSE

<pb:KR6q0601_L_008-0628a>¶

*** 復唐少卿二首¶

#+BEGIN_VERSE
「　無家方野鶴踪跡自優游錫寄龍蛇舞杯投¶日月浮微吟山雨歇長嘯海雲[(冰-水+〡)*ㄆ]不似栖栖¶者年來有許愁」
#+END_VERSE
¶

#+BEGIN_VERSE
「　不作同塵客無緣鼓濁波悲歡由爾厭寵辱¶奈吾何傲雪欺霜少吟風嘯月多乾坤一淨¶室相對只維摩」
#+END_VERSE
¶

*** 山中初夏寄友¶

#+BEGIN_VERSE
「　細雨散輕[糸*系]薰風殿閣時園林新脫笋籬岸¶旋開蘼山僻無飛燕簷深有網蜘思君懸錫¶處定是奏新詩」
#+END_VERSE
¶

*** 清涼山中臺舍利塔傾側多年一日復¶
正之於風雷霹靂中眾以為奇予因記¶
之¶

#+BEGIN_VERSE
「　自謂西乾有五竺清涼五頂皆其屬懸知我
<pb:KR6q0601_L_008-0628b>¶佛從中生舍利依然更相燭稽首峯頭曼室¶師三灾不壞斯奚獨祗緣金口信無疑所以¶羣生來種福一萬菩薩行彌廣五百龍王氣¶多毒猶為培植𡨧堵波令人千古追阿育」
#+END_VERSE
¶

*** 題羅漢揭厲圖¶

#+BEGIN_VERSE
「　世尊初不羡神通羅漢猶爭學脫空祗應龍¶宮一席飯為誰圖在波濤中妙喜公妙喜公¶曷爾無能西復東」
#+END_VERSE
¶

*** 春日偶成¶

#+BEGIN_VERSE
「　秋逝冬回春又終乾坤於此豈無功鶯誰使¶囀燕誰語柳自能青花自紅人走利名形影¶病雲飛南北去來空到頭輸我惺惺者不住¶陰陽造化中」
#+END_VERSE
¶

*** 山居¶

#+BEGIN_VERSE
「　誰謂山居不自然細推物物總堪憐夜遙月
<pb:KR6q0601_L_008-0629a>¶映玲瓏樹晝寂風傳嗚噎泉山偃白雲低露¶頂鶴翹脩竹翠聯翩野人非是多饒舌要比¶如來無垢禪」
#+END_VERSE
¶

*** 重陽前一日同碧淵陸山人送五遊道¶
者¶

#+BEGIN_VERSE
「　說罷人情事總虛臨行分手倍躊躇詩稱陶¶謝君多似道重生融我不如傍圃菊花因節¶放沿堤柳葉[曰/月]霜疎殷勤更訂相逄處跨鶴¶還教到草廬」
#+END_VERSE
¶

*** 醻志伊居士兼致凝菴少卿¶

#+BEGIN_VERSE
「　自拈拄杖[悚*頁]談禪為覔同叅一返燕君有閉¶門栽柳意我無錐地種松緣衝寒擬羡霜中¶栢觸熱還輸火裡蓮思得此時償舊約野人¶徒夢賦歸田」
#+END_VERSE
¶

*** 贈郁茂士
<pb:KR6q0601_L_008-0629b>¶

#+BEGIN_VERSE
「　常從[皋-白+自]比論英豪語到幽玄更寂寥柔不茹¶兮剛不吐貧無諂也富無驕年過半百知安¶分道適生平肯折腰可愧我為方外侶轉期¶顏子樂簞瓢」
#+END_VERSE
¶

*** 古風師久出不返寄勉還山¶

#+BEGIN_VERSE
「　白雲去住合無心出岫何妨返故林彼岸詎¶宜仍用筏石田安事久為霖經行路長莓苔¶滑說法堂生忍草深寂寂柴門蹻佇者徒聞¶幽鳥與泉吟」
#+END_VERSE
¶

*** 送友還廬山¶

#+BEGIN_VERSE
「　上人堅志學無餘歷徧江湖返故廬定後不¶求安坐訣忘機休擬息交書香爐峯頂高揮¶麈瀑布泉邊漫把鋤異日倘乘雲出谷莫辭¶迢遞一尋余」
#+END_VERSE
¶

*** 山中答友
<pb:KR6q0601_L_008-0630a>¶

#+BEGIN_VERSE
「　處處青山不我期杖藜隨意返龍池結庵應¶向白雲外種樹恐遮明月遲適性[悚*頁]慵雙鍵¶坐交情珍重幾行題多君惠我陽春曲只剪¶巴歈報所知」
#+END_VERSE
¶

*** 寄惺初茂士¶

#+BEGIN_VERSE
「　與君談笑後獨坐空齋久時或一登樓東風¶拂高柳」
#+END_VERSE
¶

*** 贈田父¶

#+BEGIN_VERSE
「　有酒且自酌所對皆柴門每吞三五盞醺醺¶望遠村」
#+END_VERSE
¶

*** 過高城庵有感¶

#+BEGIN_VERSE
「　開口忽一笑俄清萬刦塵誰云我獨醒物物¶皆同仁乾坤總一瓢四外何寥寥但作安身¶處歸來路不遙」
#+END_VERSE
¶

*** 咏雪
<pb:KR6q0601_L_008-0630b>¶

#+BEGIN_VERSE
「　天上白蝴蝶飛來化作雪山僧指示人時人¶俱不識」
#+END_VERSE
¶

*** 示眾¶

#+BEGIN_VERSE
「　一切法不有一切法不無若能如是會水上¶打葫蘆」
#+END_VERSE
¶

*** 春明即事¶

#+BEGIN_VERSE
「　睡起筭河沙松牕日巳斜不知春事曉門外¶亂飛花」
#+END_VERSE
¶

*** 付法偈¶

#+BEGIN_VERSE
「　法本不自付付竟還如故今付如故法故法¶無差互」
#+END_VERSE
¶

*** 登歸雲庵留題二首¶

#+BEGIN_VERSE
「　隔楚有高處幽居唯許雲野人試來此天籟¶最先聞」
#+END_VERSE
¶

#+BEGIN_VERSE
「　有雲同我來無雲同我去昔未築庵時不識
<pb:KR6q0601_L_008-0631a>¶歸何處」
#+END_VERSE
¶

*** 幽居四首¶

#+BEGIN_VERSE
「　靜坐蒲團穩閒凭竹几輕野人因側耳聞得¶墮塵聲」
#+END_VERSE
¶

#+BEGIN_VERSE
「　一日偶忘食多緣有悟期晚來方咬得半個¶鐵酸梨」
#+END_VERSE
¶

#+BEGIN_VERSE
「　人以生為勞勿以死為慮生死本同途悲哉¶不相恕」
#+END_VERSE
¶

#+BEGIN_VERSE
「　青山愛我閒我愛青山壽相愛不相侔相因¶為故友」
#+END_VERSE
¶

*** 仲春南還舟中¶

#+BEGIN_VERSE
「　村村紅杏雨處處綠楊風況更聞啼鳥都如¶送遠公」
#+END_VERSE
¶

*** 題飛來峯¶

#+BEGIN_VERSE
「　何處飛來峯可以挂錫住不須󵙅蓋頭自有
<pb:KR6q0601_L_008-0631b>¶幾株樹」
#+END_VERSE
¶

*** 答友¶

#+BEGIN_VERSE
「　幻人本不有幸有非幻在非幻作主人幻變¶去不礙」
#+END_VERSE
¶

*** 聞唐太常病以偈為寄二首¶

#+BEGIN_VERSE
「　昔人病病終非病居士惺惺豈不惺倚枕閒¶吟漫搔首蠹殘摩詰兩函經」
#+END_VERSE
¶

#+BEGIN_VERSE
「　了知四大元非有休管衰年病未除兩眼於¶今幸精力不勞他借五車書」
#+END_VERSE
¶

*** 偶成¶

#+BEGIN_VERSE
「　道人經嵗一無憂似為無憂巳白頭終不效¶伊忙碌碌何須騎鶴上揚州」
#+END_VERSE
¶

*** 寄友三首¶

#+BEGIN_VERSE
「　曾憶當年住五臺山中學就一癡呆而今還¶想山中去更有癡呆學不來」
#+END_VERSE

<pb:KR6q0601_L_008-0632a>¶

#+BEGIN_VERSE
「　世上久因迷道術由來肝膽未曾忘而今四¶海皆兄弟病退醫除不假方」
#+END_VERSE
¶

#+BEGIN_VERSE
「　一個糊餅兩頓粥老僧千足與萬足但願日¶日只如此縱有珍羞吾不欲」
#+END_VERSE
¶

*** 聯芳偈二首¶

#+BEGIN_VERSE
「　曹溪流脉事何孤續得拈花意也無不憶笑¶岩正法眼瞎驢滅却在三吳」
#+END_VERSE
¶

#+BEGIN_VERSE
「　紹隆佛種是吾徒覺道藤穿何處無需得些¶些折拄杖斷橋溝[卸-ㄗ+夬]頼伊扶」
#+END_VERSE
¶

*** 作觀¶

#+BEGIN_VERSE
「　四緣非我故形骸物物須知假托胎一念萬¶年終不變頓令情識死猶[厂@火]」
#+END_VERSE
¶

*** 山中初夏¶

#+BEGIN_VERSE
「　綠樹陰濃覆幾層󵙅堂儘可避炎蒸臨流多¶有盤陀石解讀楞嚴只老僧」
#+END_VERSE

<pb:KR6q0601_L_008-0632b>¶

*** 山居二首¶

#+BEGIN_VERSE
「　月色玲瓏夜未央竹搖清影到虛堂老僧兀¶兀蒲團坐忽想人生有底忙」
#+END_VERSE
¶

#+BEGIN_VERSE
「　千峰壁拱藍如靛萬壑泉聲響似雷不是為¶伊聲色轉自慚如兀又如呆」
#+END_VERSE
¶

*** 舟居¶

#+BEGIN_VERSE
「　老衲年來愛攬舟隨風飄泊古溪頭倚檣獨¶立無人會一曲滄浪唱未休」
#+END_VERSE
¶

*** 誦經¶

#+BEGIN_VERSE
「　徧界清音不覆藏經聲何更響琅琅老僧徒¶有云何梵笑殺無人解廣長」
#+END_VERSE
¶

*** 贈心所上人¶

#+BEGIN_VERSE
「　觸處易知空即色爍然難會境唯心給孤長¶者依稀悟只布祗園一片金」
#+END_VERSE
¶

*** 送吳本如儀部南還
<pb:KR6q0601_L_008-0633a>¶

#+BEGIN_VERSE
「　去住分明一本如何於南北二吾廬試看天¶上娥眉月半照桐城半照予」
#+END_VERSE
¶

*** 臺山卜居¶

#+BEGIN_VERSE
「　五峰雲頂古文殊盡日跏趺總笑予半點苦¶寒禁不得躊躇未了又躊躇」
#+END_VERSE
¶

*** 山中懷劉居士¶

#+BEGIN_VERSE
「　山中無事獨追思何不相叅玉板師況歷幾¶番春雨足別來多日豈無詩」
#+END_VERSE
¶

*** 山居秋晚¶

#+BEGIN_VERSE
「　昨夜秋風忽作威白雲和葉曉還飛幽人不¶用頻頻掃況此山深客到稀」
#+END_VERSE
¶

*** 居龍池寄唐太常¶

#+BEGIN_VERSE
「　我已橫身萬壑中謝君休更把雲封試看天¶上一輪月昨夜西歸今又東」
#+END_VERSE
¶

*** 都下別友之五臺
<pb:KR6q0601_L_008-0633b>¶

#+BEGIN_VERSE
「　萍交纔得兩經秋明日分襟復漫遊萬里孤¶雲共飛錫道人行處自悠悠」
#+END_VERSE
¶

*** 留別蔣思耕¶

#+BEGIN_VERSE
「　萍水相逄總異鄉多君義氣越尋常孤笻明¶日臺山道千里回看亦淼茫」
#+END_VERSE
¶

*** 戲題小畫二首¶

#+BEGIN_VERSE
「　五嶽嵯峨勢逼天鳥飛不到鎻寒煙幽[庭-壬+手]寂¶寂無雲宿留待人來學坐禪」
#+END_VERSE
¶

#+BEGIN_VERSE
「　雲過長空水過橋道人行處亦逍遙是誰留¶得三分相你也描來我也描」
#+END_VERSE
¶

*** 靜中偶成八首¶

#+BEGIN_VERSE
「　野人在處躭幽獨北地却疑聞僁𩘹深夜月¶明開戶看[庭-壬+手]前那有風吹竹」
#+END_VERSE
¶

#+BEGIN_VERSE
「　旋嵐偃嶽鎮常禪一念萬年曾未遷說與世¶間人不信工夫到後始方圓」
#+END_VERSE

<pb:KR6q0601_L_008-0634a>¶

#+BEGIN_VERSE
「　大千一個水晶宮日月須彌冷浸中不是幻¶人躭有相都緣心眼未曾空」
#+END_VERSE
¶

#+BEGIN_VERSE
「　偶自良宵認得渠年來隨寓樂無餘未知誰¶得忘機去同與白雲行太虛」
#+END_VERSE
¶

#+BEGIN_VERSE
「　大地分明一顆珠頭頭景象攝無餘總令擲¶向別方去不動纖塵本自如」
#+END_VERSE
¶

#+BEGIN_VERSE
「　不背看經不住禪着衣吃飯自年年雖然未¶得大周徧信手拈來總現前」
#+END_VERSE
¶

#+BEGIN_VERSE
「　道人處世竟無拘試看浮雲過太虛起滅去¶來曾不住相逄何必道如如」
#+END_VERSE
¶

#+BEGIN_VERSE
「　觸處自知空即色等閒誰信土為金茫茫宇¶宙人無數究竟無能了此心」
#+END_VERSE
¶

*** 寄居山寺二首¶

#+BEGIN_VERSE
「　白雲終日繞空飛片片飛作青山衣荊谷道¶人眼不耐呼童半掩󵙅柴扉」
#+END_VERSE

<pb:KR6q0601_L_008-0634b>¶

#+BEGIN_VERSE
「　誰謂幽人不解文山居安得事紛紛經行偶¶曳杖藜去劃破飛來幾片雲」
#+END_VERSE
¶

*** 山中新秋夜坐¶

#+BEGIN_VERSE
「　午夜峰頭覺暑微千山月色碧如飛吟詩忽¶得驚人句坐久渾忘露濕衣」
#+END_VERSE
¶

*** 秋夜聞琵琶¶

#+BEGIN_VERSE
「　長空秋色正堪觀誰把朱絃月下彈一唱又¶兼三復嘆令人聽徹不勝寒」
#+END_VERSE
¶

*** 鴈宕偶題¶

余游鴈宕見題諾矩那尊者并大龍¶
湫一詩云抱黃金膝挺雙眸萬丈巖¶
前看瀑流識得破兮元是水請煩尊¶
者放低頭荊山師次之云我來送目¶
與雲齊着境令人意自迷巖下水同¶
巖上水男兒誰肯放頭低余因口占
<pb:KR6q0601_L_008-0635a>¶
云。¶

#+BEGIN_VERSE
「　龍湫開口似天高吐出黃河到半腰萬壑盡¶為飛雨處不知縹緲幾多遙」
#+END_VERSE
¶

*** 次韻復石玉居士¶

#+BEGIN_VERSE
「　昨宵因夢泛虛舟高視天涯一色秋今日醒¶為江上客何須更覔水中鷗」
#+END_VERSE
¶

*** 示徒¶

#+BEGIN_VERSE
「　厭諠求寂路猶差極樂娑婆本一家但得不¶生分別念眼前都是白蓮花」
#+END_VERSE
¶

*** 余講法華於秘魔崖寺忽值大雪座間¶
漫成二偈¶

#+BEGIN_VERSE
「　紛紛六出滿長空此境觀之更不同昔日靈¶山元不異須知都在白毫中」
#+END_VERSE
¶

#+BEGIN_VERSE
「　未解桓因雨四花松風盈耳弄頻伽殷勤說¶向叅玄者門外何曾有鹿車」
#+END_VERSE

<pb:KR6q0601_L_008-0635b>¶

*** 示眾念佛二首¶

#+BEGIN_VERSE
「　一句彌陁一葉舟一舟裝此幾閻浮眾生度¶盡渾無覺暑徃寒來春復秋」
#+END_VERSE
¶

#+BEGIN_VERSE
「　一聲佛號一枝蓮樂土分明在眼前剔起眉¶毛假誰力這廻不薦待驢年」
#+END_VERSE
¶

*** 贈碧淵禪人¶

#+BEGIN_VERSE
「　翩翩一錫寄天涯遍扣禪關始到家不為途¶中婆子惑知君巳飲趙州茶」
#+END_VERSE
¶

*** 同月川兄閱藏¶

#+BEGIN_VERSE
「　幻影浮光倐爾過輪廻生死竟如何饒君日¶覽窮三藏認指為明當得麼」
#+END_VERSE
¶

*** 寄立禪瑩上人¶

#+BEGIN_VERSE
「　二十年來為學禪未曾將脇倒牀眠幾廻立¶待三更月又送鐘聲到耳邊」
#+END_VERSE
¶

*** 即夢
<pb:KR6q0601_L_008-0636a>¶

#+BEGIN_VERSE
「　扁舟昨夜泛春江徹聽漁歌楚韻長明月照¶人寒逼眼忽尋歸路轉茫茫」
#+END_VERSE
¶

*** 登北臺喜遇南舟兄¶

#+BEGIN_VERSE
「　幾年相別不相逢有幸還登叶斗峯信宿與¶君分榻坐相看都在白雲中」
#+END_VERSE
¶

*** 贈一源上人¶

#+BEGIN_VERSE
「　拈來一字足為奇續得源生阿耨池四海五¶湖蒙潤澤未知端的是闍𥠖」
#+END_VERSE
¶

*** 贈翠峯林上人¶

#+BEGIN_VERSE
「　巖前蘿影拂簾櫳得意時登望海峯盡日看¶山情不厭月明禪觀翠微中」
#+END_VERSE
¶

*** 贈印心澄上人¶

#+BEGIN_VERSE
「　教外自吾傳祖印時中誰復問安心為言直¶下本無事留得闍𥠖立夜深」
#+END_VERSE
¶

*** 寓隱山上人精舍二首
<pb:KR6q0601_L_008-0636b>¶

#+BEGIN_VERSE
「　暫借松房只半間未圖衣食豈圖閒殷勤示¶語叅玄者莫謂子今學隱山」
#+END_VERSE
¶

#+BEGIN_VERSE
「　盡日閒閒無所思開牕每坐月來時近窺蒼¶翠心逾寂滴露和煙謾寫詩」
#+END_VERSE
¶

*** 再登北臺有感¶

#+BEGIN_VERSE
「　直上清涼叶斗中此中高聳落羣峯漫將日¶月為明鏡盡照源流處處通」
#+END_VERSE
¶

*** 寄道安友人¶

#+BEGIN_VERSE
「　野人久已忘情識忽憶曾貽爾詩叶園中八¶月蔬正肥時能惠我兩莖喫」
#+END_VERSE
¶

*** 游日光寺贈拙庵上人¶

#+BEGIN_VERSE
「　天地為廬不假󵙅田園嵗稔詎徒勞試看徃¶古灌蔬者抱甕何曾羡桔橰」
#+END_VERSE
¶

*** 中秋夜坐¶

#+BEGIN_VERSE
「　月華生彩正秋容円桂香浮滴露濃無事野
<pb:KR6q0601_L_008-0637a>¶人清不寐坐看林外亂飛螢」
#+END_VERSE
¶

*** 題香爐¶

#+BEGIN_VERSE
「　有耳聞聲一似聾無容餘物動乎中[厂@火]心未¶必常如此贏得清煙便不同」
#+END_VERSE
¶

*** 壽三際禪師¶

#+BEGIN_VERSE
「　籛氏之年未足誇誰云殤子壽些些爭如今¶日趙州老更接方來此喫茶」
#+END_VERSE
¶

*** 訪別山道友於西林留贈¶

#+BEGIN_VERSE
「　德雲常住妙高峯有意探尋轉不逄今日偶¶隨支遁侶相看時在翠微中」
#+END_VERSE
¶

*** 寄悟玄少卿二首¶

#+BEGIN_VERSE
「　昔日見君顏色好今日見君君巳老百年如¶在剎那間未知胎息能常保」
#+END_VERSE
¶

#+BEGIN_VERSE
「　新秋兩訪故維摩歸去連遭雨澤何先濕袈¶裟猶未曝更思拽杖撥雲過」
#+END_VERSE

<pb:KR6q0601_L_008-0637b>¶

*** 同安節吳侍御小癡徐山人再游善卷¶

#+BEGIN_VERSE
「　雲鶴相依踵舊游洞流澄碧映高秋層崖高¶論霏玄雪疑是巖間石點頭」
#+END_VERSE
¶

*** 柬徹如吳儀部二首¶

#+BEGIN_VERSE
「　圍合千山與萬山中間祗許野僧閒堂堂大¶道無輪迹天地為門久不關」
#+END_VERSE
¶

#+BEGIN_VERSE
「　兀坐高軒雅趣多烟雲凝結滿松蘿忽聞隔¶塢林間犬白晝嘹嘹有客過」
#+END_VERSE
¶

*** 寄友四首¶

#+BEGIN_VERSE
「　老去何須更掩關自慚無力走溪山白雲剛¶被秋風捲露出幽人閃爍間」
#+END_VERSE
¶

#+BEGIN_VERSE
「　浮生方及四旬五無論世間出世間獨憶杖¶藜曾伴我十年踏遍清涼山」
#+END_VERSE
¶

#+BEGIN_VERSE
「　大化真同水逝川前波方落後波連可憐多¶少白頭者猶恨無恒獨秉權」
#+END_VERSE

<pb:KR6q0601_L_008-0638a>¶

#+BEGIN_VERSE
「　每欲談玄未作家口中先落數盤牙予今喜¶有當門齒只好留來咬爛𤓰」
#+END_VERSE
¶

*** 贈雪莪茂士¶

#+BEGIN_VERSE
「　獨憶君家肥膩草白牛初見曾餐飽試問今¶年春信蚤不勤澆灌將無槁」
#+END_VERSE
¶

*** 辛卯季春𣷉初上人閉關贈偈四首¶

#+BEGIN_VERSE
「　上人曾不愧桃花新得扃扉意可嘉除却徑¶山曾指破徒令千古憶玄沙」
#+END_VERSE
¶

#+BEGIN_VERSE
「　見花悟道語紛紛天下雷音久不聞烏用別¶圖尋劍客閉門應更有靈雲」
#+END_VERSE
¶

#+BEGIN_VERSE
「　誰知圓悟與玄沙千百年來兩作家識得杲¶師親見處碧桃今日又開花」
#+END_VERSE
¶

#+BEGIN_VERSE
「　羡君有志繼靈雲一見桃花便閉門何用玄¶沙更饒舌從知迷悟本同根」
#+END_VERSE
¶

*** 過杭之法相寺偶題
<pb:KR6q0601_L_008-0638b>¶

#+BEGIN_VERSE
「　四大合成原屬假走來都說是真身可憐遺¶得些金屑眯瞎世間多少人」
#+END_VERSE
¶

*** 贈無巳上人誦法華經偈¶

#+BEGIN_VERSE
「　自信蓮花從口發須知佛果在心修悟來物¶物原無巳觸處頭頭是白牛」
#+END_VERSE
¶

*** 淨土偈四首¶

#+BEGIN_VERSE
「　十方佛土一毛函未遂將伊作指南不識此¶中誰獨醒出頭天外顧毘嵐」
#+END_VERSE
¶

#+BEGIN_VERSE
「　了知心外元無土土外看來猶有心莫恣伯¶牙絃絕響子期初亦未知音」
#+END_VERSE
¶

#+BEGIN_VERSE
「　了知四大本來空一念回光總不容誰更喚¶南還作北為憐雲散月明中」
#+END_VERSE
¶

#+BEGIN_VERSE
「　我謂夢真真亦夢誰知真夢夢非真了知彼¶此俱非實常寂光中有幾人」
#+END_VERSE
¶

*** 寄唐太常六首
<pb:KR6q0601_L_008-0639a>¶

#+BEGIN_VERSE
「　此個分明不倚人無成無壞舊來均嗒言放¶下便無事歸併精神孰有身」
#+END_VERSE
¶

#+BEGIN_VERSE
「　萬物共吾原一體休云天地未同根堂堂大¶道無人走開闢巳來誰閉門」
#+END_VERSE
¶

#+BEGIN_VERSE
「　大夢既惺誰作對拈來物物不思議野僧無¶故因人惑問着依然猶未知」
#+END_VERSE
¶

#+BEGIN_VERSE
「　此道分明不遠人惟人自遠覺疎親而今四¶海多商賈燕石非珍試贈君」
#+END_VERSE
¶

#+BEGIN_VERSE
「　幾度返觀親切矣豈知親切轉非真萬機休¶息誰當會此事從來罕得人」
#+END_VERSE
¶

#+BEGIN_VERSE
「　龍池愧我無功德長者何多此布金寄語吾¶徒為珉勒但存千古不磨心」
#+END_VERSE
¶

*** 偶偈¶

#+BEGIN_VERSE
「　山自青青水自流白雲終古恣遨遊道人一¶種忘懷處慣引疎風撼鐵牛」
#+END_VERSE

<pb:KR6q0601_L_008-0639b>¶

*** 贈夷度居士持經偈¶

#+BEGIN_VERSE
「　黑非文墨白非紙以妄遣妄俱不是舉未舉¶念兩重魔究竟何曾轉一字」
#+END_VERSE
¶

*** 偶題六言¶

#+BEGIN_VERSE
「　大道只在目前萬物皆備於我秤槌本分是¶鐵杲日詎為螢火天生萬物與人人無一物¶與天到老不知慙愧忙忙走至黃泉迷者認¶南為北達者易西作東見處分明各別會意¶何嘗不同」
#+END_VERSE
¶

*** 友人南還信筆漫贈¶

#+BEGIN_VERSE
「　寥寥廣莫野杳杳無何鄉偃蹇尚不礙逍遙¶亦豈妨太虛難比況露地空承當中有長髯¶子端居丈一方噎唏咄但恁麼信向歸休漫¶度量」
#+END_VERSE
¶

*** 送蘇中翰南還
<pb:KR6q0601_L_008-0640a>¶

#+BEGIN_VERSE
「　誰云兩眼明反見瞳人不羡彼蘇學士深諳¶此最久試寫盤山真不用翻觔斗寥寥宇宙¶間摩詰是交友堪嗟末後句未會何曾有放¶汝歸去來唯聞獅子吼」
#+END_VERSE
¶

*** 余在京日偶過吉祥見有以佛菩薩生¶
辰詰難沙門者有以生死得失較量沙¶
門者即說偈曰¶

#+BEGIN_VERSE
「　佛本無形形唯我形佛本不有孰為形守佛¶本無生況有生辰我尚非我彼乃何人生既¶無生死亦非死最愍癡人競說夢事妄見有¶生妄見有死若無妄見孰是不是無衣道人¶所說如此」
#+END_VERSE
¶
¶
¶
龍池幻有禪師語錄卷之八
<pb:KR6q0601_L_008-0640b>¶

* 音釋¶

饟
(式亮切與餉同)。
顫
(之饍切音戰頭不正也)。
赧
(乃版切音戁靣慚赤也)。¶

殤
(尸羊切音商未成人䘮也)。
籛
(將先切音箋姓也老彭姓籛名鏗在商為守藏¶
吏在周為柱下史)。
<pb:KR6q0601_L_008-0641a>¶

